# Informatie en hulp voor jonge mensen

Op deze site vind je links naar websites met informatie of hulp voor jonge mensen. Denk hierbij aan hulp bij *shaming* of bij pestgedrag, maar bijvoorbeeld ook als je ergens erg bang voor bent of iets helemaal niet begrijpt. Ook vind je hier praktische informatie over bijvoorbeeld geld verdienen of op jezelf gaan wonen.

## Shaming en pesten

Als mensen expres lelijke dingen tegen je zeggen of doen heet dat pesten. Als mensen lelijke dingen over je vertellen tegen anderen heet dat *shaming* (kwaadspreken). Dit gebeurt in direct contact met elkaar (bijvoorbeeld op school), maar ook online via bijvoorbeeld apps op je telefoon.

Als je het moeilijk vind om hiermee om te gaan, kunnen mensen om je heen helpen. Dit kunnen je ouders en broer(s) of zus(sen) zijn, maar ook vrienden of vriendinnen. Je kunt ook vragen of andere familieleden (opa, oma, tante of oom) of ouders van je vrienden willen helpen. Je bent niet alleen! Veel mensen worden of werden gepest en kennen het gevoel.

Als je wordt bedreigd door iemand, of bij discriminatie of seksuele intimidatie kan de politie je erg goed helpen. Dit is namelijk strafbaar! Je kunt dan aangifte doen bij de politie en zij kunnen dan, na onderzoek, meehelpen bij het oplossen van het probleem. Vind je het niet fijn als je naam bekend wordt, kun je ook anoniem een melding doen.

* [Melding bij politie](https://www.politie.nl/aangifte-of-melding-doen#link-geweld-bedreiging-of-discriminatie)

Er zijn ook organisaties waar je kunt praten met mensen over dit probleem. Ook hier kan je anoniem een gesprek voeren. Zij luisteren naar je en kunnen je helpen hoe je verder kan gaan of advies geven over het oplossen hiervan.

* [Chat met Fier](https://www.fier.nl/chat)

## Zakgeld, bijbanen, dat soort dingen

Alle jonge mensen worden zelfstandig. Iedereen op zijn eigen manier. Daar heb je onder andere geld voor nodig. Veel jongeren krijgen zakgeld en dat kan verschillen van een euro per week tot honderd euro (of meer) per maand. Daarnaast kan je ook zelf geld verdienen door een bijbaan te nemen, bijvoorbeeld bij een supermarkt of folders rond te brengen. Daarnaast zal je ook na gaan denken wat je met geld kan doen: kleren kopen, doneren aan een goed doel, sparen voor iets groots of duurs, enzovoorts.

Je kunt heel veel informatie over deze zaken vinden bij het Nibud. Er is een speciale website voor jongeren:

* [Nibud](https://scholieren.nibud.nl)
